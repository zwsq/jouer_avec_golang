مدیر عامل و هیات مدیره محترم کارگزاری نگاه نوین
با سلام احترام

پیرو اظهارنامه  اظهارنامه شماره ۱۴۰۳۲۲۰۰۰۹۲۶۰۴۵۲ مورخ ۱۴۰۳/۱۱/۱۱ به استحضار می رساند:
تعاریف:
آن شرکت: شرکت کارگزاری نگاه نوین
این شرکت: شرکت تجارت الکترونیک ایده الو
قرارداد: قرارداد های ‌فی‌مابین که متحدالمتن می‌باشند و صرفا در بخش زمان و مبلغ باهم تفاوت دارند.
صورتجلسه: صورتجلسه شماره ۱۴۰۲/۱۸۷۱ مورخ ۱۴۰۲/۱۰/۲۵

۱- قبل از تحویل نرم‌افزار به  شرکت کارگزاری نگاه نوین نرم‌افزار های مذکور جهت تست و صدور مجوز توسط شرکت بورس، فرابورس به هسته تستی شرکت مدیریت فناوری متصل بوده و آزمون های انجام شده شرکت های مذکور همگی با هسته تستی با موفقیت پشت سر گذاشته شده است. همچنین آزمون امنیتی افتا را نیز با موفقیت پشت سر گذاشته که نهایتا منجر به صدور گواهینامه افتا برای سامانه OMS گردید و غیر قابل انکار می‌باشد. این امر به تایید کارشناس آن شرکت جناب آقای مهندس بابک داوودی رسیده و طی صورتجلسه فنی مورخ ۱۴۰۲/۱۰/۲۴ کلیه سورس کدها و موارد اشاره شده به‌صورت کامل به آن شرکت تحویل گردید و آن شرکت خود عهده دار دریافت مجوز مکنا دیتاسنتر و افتای بک‌آفیس شد. همچنین مطابق بند ۶ بخش تعهدات و ملاحظات صورتجلسه انتقال سورس کد و سخت‌افزار مورخ ۱۴۰۲/۱۰/۲۴ آن شرکت متعهد شده که از آن تاریخ که هیچگونه مطالبه فنی و عملکردی از این شرکت نداشته باشد و همچنین این شرکت نیز هیچگونه دسترسی برای هرگونه عملکرد محتمل را نخواهد داشت.
                                         
۲- مطابق توافقات صورتجلسه شماره ۱۴۰۲/۱۸۷۱ مورخ ۱۴۰۲/۱۰/۲۵ این شرکت همزمان با تحویل سورس‌کد ها و سخت افزار، شرایط بهره‌برداری از نرم‌افزار را برای کارفرما فراهم نموده است و همچنین سلب دسترسی ها از پیمانکار امکان اجرای بند ۸ ماده ۹ قرارداد را به پیمانکار نمی‌دهد و با توجه به زمان‌بر بودن دریافت مجوز ها و تمایل آن شرکت به کاهش هزینه های تیم توسعه و ورود سریع‌تر به فاز مدیریت پشتیبانی مطابق قرارداد اصلی این شرکت متخصصین را در محل تعیین شده توسط آن شرکت مستقر نمود.
از آنجا که ورود به دوره سه ماهه آزمایشی نرم‌افزار در محیط عملیات نیازمند تاییدیه سخت‌افزاری محیط  استقرار نرم‌افزار توسط مکنا بوده، کارفرما خود وظیفه دریافت مجوز ها و دوره سه ماهه آزمایشی را به عهده گرفته است و متعاقبا اجرای بند ۸ ماده ۹ قرارداد از پیمانکار سلب شده است و در بند ۵ صورتجلسه مذکور کارفرما به اتمام پروژه و همچنین لزوم پرداخت مبالغی که متعهد بوده است پس از اتمام پروژه به پیمانکار پرداخت نماید، اذعان نموده است. همچنین طبق بند ۸ صورتجلسه کارفرما چک ضمانت پروژه را به پیمانکار مسترد نموده است که مطابق بند ۶ ماده ۵ قرارداد فی‌مابین استرداد چک مزبور منوط به اتمام قرارداد و تحویل نرم‌افزار بوده است که این امر خود نشان‌دهنده واهی بودن ادعای آن شرکت مبنی بر "عدم تحقق شرط تحویل نرم‌افزار" می‌باشد.
لازم به ذکر است از آنجا که این شرکت جزو شرکت های ارائه دهنده خدمات نرم‌افزاری و پشتیبانی به شرکت های کارگزاری نمی‌باشد (نظیر تدبیرپرداز و رایان هم‌افزا) و طبق قرارداد صرفا پیمانکار توسعه نرم‌افزار و مسئول مدیریت  تیم پشتیبانی نرم‌افزار توسعه داده شده می‌باشد و مالک مادی و معنوی نرم‌افزار شرکت کارگزاری نگاه نوین می‌باشد، تیپ قرارداد کانون محترم کارگزاران مشمول این شرکت نمی‌شود و فسخ و یا انعقاد مدیریت تیم پشتیبانی صرفا از مفاد قرارداد فی‌مابین قابل تفسیر می‌باشد. 
از آنجا که بند ۷ صورتجلسه مذکور در امتداد بند ۲ ماده ۹ قرارداد فی‌مابین می‌باشد و حتی درباره مبالغ مربوط به مدیریت تیم تصمیم گیری شده است و واریز مبالغ، طبق جدول مندرج در بند ۷ دلیلی واضح بر پذیرش و شروع فاز مدیریت پشتیبانی نرم‌افزار می‌باشد.
بنابر دلایل مذکور  ادعای بند ۲ فاقد اعتبار است.

۳- بر اساس بند ۴ ماده ۹ قرارداد فی‌مابین پرداخت خسارت دیرکرد روزانه مربوط به فاز توسعه نرم‌افزار بوده و از آنجا که طبق توضیحات ارائه شده در بند های فوق، اتمام قرارداد و تحویل کامل سورس‌کد ها و نرم‌افزار به کارفرما اثبات شد، ادعای بند ۳ اظهارنامه بی‌اساس می‌باشد. همچنین بند ۱۱ ماده ۹ اشاره به انجام تعهدات پیمانکار توسط کارفرما دارد که این امر اتفاق نیفتاده و پیمانکار با حسن نیت مفاد قرارداد را ایفا نموده است و فاز توسعه قرارداد فی‌مابین به اتمام رسیده است. بنابرین ادعای طرح شده در بند ۴ بی‌بنیان می‌باشد.

۴- در ماده ۱۰ قرارداد فی‌مابین سازوکار حل اختلاف و داوری تبیین شده است و درخواست آن شرکت در بند ۵ اظهارنامه مغایر با قرارداد و صورت‌جلسه می‌باشد. در همین راستا چنانچه بعد از دریافت این اظهارنامه آن شرکت همچنان بر مواضع خود مسر می‌باشد، مطابق شیوه حل اختلاف قرارداد اقدام به تشکیل جلسه و بررسی اظهارات و نظرات طرفین توسط داور مرضی‌الطرفین نماید. 
